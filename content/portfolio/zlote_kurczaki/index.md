---
title: Złote kurczaki
type: portfolio
weight: 3
resources:
- name: A
  title: Statuetka
  src: images/portfolio_kurczaki_1.png
- name: B
  title: Kurczak na tle neonów
  src: images/portfolio_kurczaki_2.png
- name: C
  title: Wręczenie nagrody
  src: images/portfolio_kurczaki_3.png
ctamessage: Przejdź na stronę
ctaurl: https://www.facebook.com/zlote.kurczaki
---

### Złote kurczaki

Festiwal i Nagrody Komiksu Niezależnego Złote Kurczaki to oddolna inicjatywa, która powstała w odpowiedzi na rosnącą popularność wydawnictw niezależnych i potrzebę wsparcia oraz promowania artystów tworzących niezależnie. Festiwal odbywa się we Wrocławiu od 2014 roku i zapoczątkowali go właśnie Ci niezależni artyści! Na wydarzeniu rozdawane są jedyne w Polsce nagrody komiksu niezależnego - Statuetki Złotego Kurczaka, o które można zawalczyć w ośmiu kategoriach.

W ramach festiwalu odbywają się warsztaty, spotkania z twórcami, giełda, wystawy i zwieńczająca konkurs uroczysta gala rozdania nagród. Jest to festiwal komiksu niezależnego z najdłuższą tradycją.

Festiwal tworzony jest przez grupę osób tworzących Kolektyw Złote Kurczaki. Skład kolektywu z czasem ulegał zmianie, podobnie jak miejsca organizacji festiwalu. Przez ostatnie 11 edycji kolektyw zawalczył o rozpoznawalność projektu na kulturalnej scenie i przyciąganie coraz większej rzeszy fanów, pomimo braku finansowego wsparcia. Od roku 2025 kolektyw wchodzi we współpracę ze Stowarzyszeniem Gildia Organizatorów aby pozyskać wsparcie do produkcji wydarzenia i zdobyć resztę świata!
