---
title: Zapraszamy na Złote Kurczaki 12
publishDate: 2024-12-11T18:40:44+01:00
type: news
resources:
- name: news-logo
  title: Logo
  src: images/kurczaki_logo.jpg
- name: A
  title: Baner z wydarzeniem
  src: images/ZK 12 WYDARZENIE 02.jpg
- name: B
  title: Dwa kurczaki, jeden wolnomularz a drugi bogacz
  src: images/311469438_3198544690399289_4768084216351304756_n.jpg
- name: C
  title: Kurczak, królik i coś na trzepaku
  src: images/453191784_3643007159286371_5596423301346219775_n.jpg
params:
  image_container: "3-images-in-column"
  news:
    title: "Złote kurczaki już niebawem!!"
    content: "Złote Kurczaki to wrocławski festiwal komiksu niezależnego, który już 15 lutego 2025 zagości na ul. Świdnickiej w BarBarze ze swoją giełdą zinów/komiksów, spotkaniami oraz wielką galą, na której rozdawanie są statuetki Złotego Kurczaka."
    background-color: "#FEF0BF"
    text-color: "#0F0F0F"
  ctamessage: Przejdź na stronę
  ctaurl: https://www.facebook.com/zlote.kurczaki
---

*15.02.2025, BarBara ul. Świdnicka 8a, Wrocław*

Pomysł na Złote Kurczaki – festiwal i nagrody dla komiksu niezależnych – zrodził się ponad dekadę temu w głowie Filipa „*Fila” Wiśniowskiego. To oddolna inicjatywa, która powstała by mocniej zaktywizować wciąż rosnącą scenę komiksu niezależnego oraz nagrodzić najgroźniejszych twórców/twórczynie/osoby twórcze w polskim podziemiu.

**Złote Kurczaki to jedyne w Polsce nagrody dla komiksu niezależnego**. Statuetki Złotego Kurczaka przyznajemy są w ośmiu kategoriach (komiks, zin-antologia, debiut, okładka, scenariusz, rysunek, komiks internetowy, krótka forma). Kapituła Złotego Kurczaka przyznaje również specjalną nagrodę – legendarnego Białego Kurczaka – osobom szczególnie zasłużonym dla komiksowego niezalu.
Ale oferujemy dużo, dużo więcej – Złote Kurczaki to również stale rosnąca strefa targowa, gdzie można zaopatrzyć się w produkcje niezależne, oryginalne artefakty i towary kolekcjonerskie. To wystawy sztuki podziemnej. To także spotkania ze śmietanką polskich i zagranicznych artystów.

Złote Kurczaki od początku istnienia są organizowane przez tzw. Kolektyw Złote Kurczaki – grupę zapaleńców, co w sercu mają niezal, a w żyłach słodkie napoje gazowane. Skład kolektywu przez lata ulegał zmianie (no zdarza się), tak jak i miejscówka imprezy (byliśmy nawet w Stoczni Gdańskiej, yo). Zawsze jednak Wrocław pozostawał w serduszku. I w przyszłym roku wracamy do lokalu, w którym odbyło się najwięcej edycji. Legendarna klubokawiarnia Barbara – w samym sercu WroCity, rzut kurczakiem od rynku (ul. Świdnicka 8B) – ponownie stanie się stolicą komiksowego podziemia.

Nie mamy finansowego wsparcia od rządu, samorządu, oligarchów, gangów, ufoludów ani lóż masońskich – a mimo to przez te 11 udało nam się stworzyć festiwal, który zaznaczył się na kulturalnej mapie Wro i wyszedł poza komiksowy niezal.

W tym roku ogarnęliśmy współpracę z nyguskami ze Stowarzyszenia Gildia Organizatorów. To właśnie ci zawodnicy stoją za montowaniem programu Dni Fantastyki we Wrocławiu (robią też inne rzeczy, ale o tym na razie sza!). Mają doświadczenie, mają zasoby – pomogą nam zrobić najgrubszą niezalową imprezę w tej części znanego wszechświata.

#### Jak się z nami bawić?

- do 23.11.2024 można się zgłosić na giełdę - https://tiny.pl/kphfjydm (nabór zamknięty)
- do 31.12.2024 można zgłosić swój niezależny komiks czy zin do konkursu - https://tiny.pl/ytz0224z
- do 26.01.2025 możesz nas wesprzeć na zrzutce (cała kwota będzie przeznaczona na organizację festiwalu)  https://tiny.pl/kxh9d7zq
- 15.02.2025, sobota, od 10:00 do 20:00 możesz wpaść do BarBary na zakupy zinów i przybicie piątki z twórcami niezalu.
